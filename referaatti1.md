Ryhmätyö ohjelmistokehityksessä (Kenny Heinonen)

Ryhmätyö on olennainen osa ohjelmistokehitystä, koska yksittäisen ihmisen on vaikea osata hyvät taidot kaikilta ohjelmistotuotannon osa-alueilta ja kehittää ohjelmistoja kohtuullisessa ajassa yksinään. Ryhmätyöskentely vaatii järjestäytynyttä yhteistyötä ja kommunikointia ryhmän jäsenten välillä, ja ryhmätyöskentelyn apuna voidaan käyttää esimerkiksi ketteriä menetelmiä, kuten Scrum ja XP.

Ryhmätyöskentelyn kannalta on olennaista myös ryhmän jäsenten sosiaaliset taidot. Erityisesti ketterissä menetelmissä tämä on olennaista, koska ne perustuvat itseorganisoituviin tiimeihin. Luonteenpiirteistä riippuu tulevatko ihmiset toimeen keskenään, ja tietyistä luonteenpiirteistä voi olla apua eri ohjelmistotuotannon vaiheissa. Erityisen tärkeää on kommunikointitaidot, ja ryhmätyöhön liittyvää opetusta tulisikin lisätä opetusohjelmiin. Ryhmätyötaitoja voidaan kehittää myös muun muassa pariohjelmoimalla.
